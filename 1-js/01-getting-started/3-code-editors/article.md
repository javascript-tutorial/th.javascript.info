# เครื่องมือแก้ไขโค้ด (Code editor)

เครื่องมือแก้ไขโค้ด (Code editor) เป็นที่ที่นักพัฒนาโปรแกรมใช้เวลามากที่สุดในการทำงาน

โดยทั่วไปแล้วมีสองประเภทหลักของเครื่องมือแก้ไขโค้ดที่นิยมใช้ คือ IDE และ lightweight editor โดยส่วนใหญ่ผู้ใช้งานจะใช้เครื่องมือจากทั้งสองประเภทเพื่อใช้งานในส่วนต่าง ๆ

## IDE

คำว่า [IDE](https://th.wikipedia.org/wiki/สิ่งแวดล้อมสำหรับการพัฒนาแบบเบ็ดเสร็จ) (Integrated Development Environment) หมายถึงเครื่องมือแก้ไขโปรแกรมที่มีความสามารถและฟีเจอร์มากมาย โดยส่วนใหญ่จะใช้งานบนโปรเจกต์ใหญ่ๆ ไม่ใช่เพียงแค่เครื่องมือแก้ไขโปรแกรมเท่านั้น แต่ยังเป็นสภาพแวดล้อมการพัฒนาโปรแกรมอย่างครบวงจร โดยมีฟีเจอร์ต่างๆ อย่างเช่น การแก้ไขโค้ด การทดสอบโปรแกรม การสร้างเอกสาร การแก้ไขรูปภาพ และอื่นๆ อีกมากมาย

IDE จะโหลดโปรเจกต์ (ซึ่งอาจประกอบไปด้วยไฟล์หลายไฟล์) และช่วยให้ผู้ใช้สามารถเลือกไฟล์ต่าง ๆ ได้ง่ายขึ้น รวมไปถึงให้คำแนะนำด้วยระบบ autocompletion โดยพิจารณาจากโปรเจกต์ทั้งหมดไม่ใช่เพียงไฟล์ที่เปิดอยู่เท่านั้น นอกจากนี้ยังรวมถึงระบบการจัดการเวอร์ชัน (เช่น [git](https://git-scm.com/)) รวมถึงการทดสอบโปรแกรมและฟังก์ชันอื่น ๆ ของโปรเจกต์

หากคุณยังไม่ได้เลือก IDE ที่เหมาะสมสำหรับคุณ ขอแนะนำสองตัวเลือกต่อไปนี้

- [Visual Studio Code](https://code.visualstudio.com/) (สามารถใช้งานได้ทั้งบนแพลตฟอร์มหลายระบบ และฟรี)
- [WebStorm](http://www.jetbrains.com/webstorm/) (สามารถใช้งานได้ทั้งบนแพลตฟอร์มหลายระบบ แต่ต้องจ่ายค่าใช้จ่าย)

สำหรับ Windows ยังมี "Visual Studio" ซึ่งชวนให้สับสนกับ "Visual Studio Code" ตัว "Visual Studio" นี้ เป็นเครื่องมือแก้ไขโค้ดที่เหมาะสำหรับ .NET platform แต่เราสามารถใช้มันสำหรับการเขียนโค้ดภาษา JavaScript ได้ นอกจากนี้ยังมีเวอร์ชันฟรีอย่าง [Visual Studio Community](https://www.visualstudio.com/vs/community/) อีกด้วย

ในทางปฏิบัติ หลาย ๆ IDE จะจ่ายเงินแต่มีระยะเวลาทดลองใช้ ค่าใช้จ่ายที่ต้องจ่ายต่อเดือนก็น้อยมากเมื่อเปรียบเทียบกับเงินเดือนนักพัฒนาที่มีความรู้ความสามารถ ดังนั้นเพียงแค่เลือก IDE ที่เหมาะสมกับที่คุณ

## Lightweight editor (เครื่องมือแก้ไขโค้ดที่มีขนาดเล็กและไม่ซับซ้อน)

โดยทั่วไปแล้ว "Lightweight editor" ไม่มีความสามารถเทียบเท่ากับ "IDE" แต่มีความเร็ว สวยงาม และใช้งานง่ายมากกว่า IDE

โดยปกติแล้ว "Lightweight editor" จะใช้เพื่อเปิดและแก้ไขไฟล์ทันที

โดยไม่ต้องโหลดข้อมูลโปรเจกต์ใหญ่ ๆ เหมือน "IDE" ที่ต้องโหลดข้อมูลโปรเจกต์และวิเคราะห์โครงสร้างโปรเจกต์ก่อนที่จะเริ่มทำงาน ดังนั้น "Lightweight editor" จึงมีความเร็วกว่าเมื่อเราต้องการแก้ไขเพียงไฟล์เดียว แต่ถ้าเราต้องการแก้ไขไฟล์หลายไฟล์ในโปรเจกต์ จะต้องเปิดโปรเจกต์ใน "IDE" แทน

ในการปฏิบัติงาน "Lightweight editor" อาจมีปลั๊กอินหลายตัวที่สามารถวิเคราะห์ไฟล์และให้คำแนะนำตามไดเรกทอรีได้ ดังนั้นไม่มีขอบเขตที่ชัดเจนระหว่าง "Lightweight editor" และ "IDE" แต่ในทางปฎิบัติ "Lightweight editor" จะมีความเร็วมากกว่า "IDE" แต่ไม่มีความสามารถเทียบเท่ากับ "IDE"

มีตัวเลือกหลากหลายอย่างเช่น

- [Sublime Text](http://www.sublimetext.com) (สามารถใช้งานได้บนแพลตฟอร์มหลายระบบ และเป็นแชร์แวร์)
- [Notepad++](https://notepad-plus-plus.org/) (สำหรับ Windows เป็นฟรีแวร์)
- [Vim](http://www.vim.org/) และ [Emacs](https://www.gnu.org/software/emacs/) ก็เป็นตัวเลือกที่เยี่ยมยอดมาก หากคุณรู้จักใช้งานและมีความสนใจ

## เรามาเลิกทะเลาะกันเถอะ

เครื่องมือแก้ไขโค้ดที่แนะนำไปข้างต้น คือตัวเลือกที่ผมและเพื่อน ๆ นักพัฒนาที่เก่ง ๆ ใช้งานมานานและพึงพอใจกับการใช้งาน

โลกของเรายังมีเครื่องมือแก้ไขโค้ดที่ยอดเยี่ยมมากมายอยู่ด้วย อย่าลืมเลือกตัวเลือกที่คุณชื่นชอบมากที่สุดนะ

การเลือกเครื่องมือแก้ไขโค้ดเช่นเดียวกับเครื่องมืออื่น ๆ ขึ้นอยู่กับแต่ละคน ขึ้นอยู่กับโปรเจกต์ ตวามเคยชิน และความชื่นชอบส่วนบุคคล

ความเห็นส่วนบุคคลของผู้เขียน:

- หากฉันพัฒนาโปรแกรมฝั่งเว็บโดยส่วนใหญ่ ฉันจะใช้ [Visual Studio Code](https://code.visualstudio.com/)
- แต่หากโปรแกรมภาษา/แพลตฟอร์มอื่นๆ มีส่วนผสมของโปรแกรมฝั่งเว็บ ฉันจะพิจารณาเลือกโปรแกรมแก้ไขโค้ดอื่นๆ เช่น XCode (สำหรับ Mac), Visual Studio (สำหรับ Windows) หรือ Jetbrains family (Webstorm, PHPStorm, RubyMine เป็นต้น) โดยขึ้นอยู่กับภาษาที่ใช้งาน 
