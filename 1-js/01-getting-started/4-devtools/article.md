# คอนโซลนักพัฒนา (Developer console)

โค้ดมีความเสี่ยงต่อข้อผิดพลาดอยู่เสมอ คุณจะมักจะทำความผิดได้ง่าย... โอ้ว โอ๊ะ ฉันพูดอะไรอยู่น่ะ? แน่ๆว่าคุณจะทำเรื่องที่ผิดพลาด โดยเฉพาะถ้าคุณเป็นมนุษย์ ไม่ใช่[หุ่นยนต์](https://en.wikipedia.org/wiki/Bender_(Futurama))นั่นแหละ

ถ้าหากเกิดข้อผิดพลาดในสคริปต์ ค่าเริ่มต้นของระบบจะไม่แสดงข้อผิดพลาดให้ผู้ใช้เห็น ดังนั้นเราจึงไม่สามารถรู้ว่ามีอะไรผิดพลาดและไม่สามารถแก้ไขได้

เพื่อเห็นข้อผิดพลาดและรับข้อมูลอื่นๆ ที่มีประโยชน์เกี่ยวกับสคริปต์ บางเบราว์เซอร์ได้รวม "เครื่องมือนักพัฒนา" (developer tools) ไว้ในตัวเพื่อให้นักพัฒนาสามารถดูข้อมูลต่างๆ ได้

เนื่องจากเบราว์เซอร์ Chrome และ Firefox มีเครื่องมือนักพัฒนาที่ดีที่สุด ส่วนใหญ่นักพัฒนาโปรแกรมมักใช้เบราว์เซอร์เหล่านี้เป็นหลักในการพัฒนา ในขณะเดียวกันเบราว์เซอร์อื่นๆ ก็มีเครื่องมือนักพัฒนาบางส่วนจะมีคุณสมบัติพิเศษ แต่ยังอยู่ในช่วง "ดันฟีเจอร์" ตาม Chrome และ Firefox ดังนั้นส่วนใหญ่นักพัฒนาโปรแกรมมักใช้เบราว์เซอร์ทั้งสองตัวเป็นหลักและสลับกันใช้เบราว์เซอร์อื่นๆ หากพบปัญหาที่เกี่ยวกับเบราว์เซอร์นั้นๆ

เครื่องมือนักพัฒนามีความสามารถมากมาย ตั้งแต่การตรวจสอบข้อผิดพลาด จนถึงการรันคำสั่ง JavaScript อย่างไรก็ตามเริ่มต้นด้วยการเรียนรู้วิธีการเปิดเครื่องมือนักพัฒนา ดูข้อผิดพลาดและรันคำสั่ง JavaScript กันก่อนนะ

## Google Chrome

เปิดหน้าเว็บไซต์ [bug.html](bug.html)

มีข้อผิดพลาดในโค้ด JavaScript บนหน้านี้ แต่มันถูกซ่อนอยู่จากสายตาของผู้เข้าชมทั่วไป ดังนั้นเราจะเปิดเครื่องมือนักพัฒนาเพื่อดูมัน

กรุณากด `key:F12` หรือถ้าคุณใช้ Mac ก็ให้กด `key:Cmd+Opt+J`

เครื่องมือนักพัฒนาจะเปิดขึ้นมาโดยอัตโนมัติที่แท็บ Console

ใน Console จะมีลักษณะที่คล้ายกันแบบด้านล่างเลย

![chrome](chrome.png)

รูปแบบและลักษณะของเครื่องมือนักพัฒนาจะเปลี่ยนไปตามเวอร์ชันของ Chrome ที่ใช้งานอยู่ แต่ส่วนใหญ่จะมีลักษณะเดียวกัน

- นี่คือข้อความแสดงความผิดพลาดที่มีสีแดงอยู่ ในกรณีนี้สคริปต์มีคำสั่ง "lalala" ซึ่งไม่รู้จัก จึงทำให้เกิดข้อผิดพลาดขึ้น
- ทางด้านขวามือมีลิงก์ที่สามารถคลิกเพื่อเข้าไปดูแหล่งที่มาเพิ่มเติม `bug.html:12` และแสดงหมายเลขบรรทัดที่เกิดข้อผิดพลาด

ด้านล่างข้อความแสดงความผิดพลาดจะมีสัญลักษณ์สีน้ำเงิน `>` แสดงถึง "command line" ที่เราสามารถพิมพ์คำสั่ง JavaScript ลงไปได้ กดปุ่ม `key:Enter` เพื่อรันคำสั่งนั้น ๆ นะ ในกรณีนี้เราจะพิมพ์ `alert("Hello")` แล้วกดปุ่ม `key:Enter` ดู

ตอนนี้เราได้เห็นข้อผิดพลาดแล้ว ซึ่งเป็นเรื่องที่เพียงพอต่อการเริ่มต้น ในบทต่อไปเราจะกลับมาใช้เครื่องมือนักพัฒนากันอีกครั้งและพูดถึงการดีบักขั้นสูงกว่านี้ในบทเรียน <info:debugging-chrome> ต่อไป

```smart header="การพิมพ์หลายบรรทัด"
โดยปกติเมื่อเราพิมพ์โค้ดลงในคอนโซล แล้วกดปุ่ม `key:Enter` โค้ดนั้นจะถูกรันทันที

หากต้องการแทรกหลายบรรทัด สามารถกดปุ่ม `key:Shift+Enter` เพื่อใส่บรรทัดใหม่ได้ นั่นเป็นวิธีที่จะช่วยให้สามารถใส่โค้ด JavaScript ได้ยาวๆ ได้อย่างสะดวก และสามารถเลื่อนไปแก้ไขบรรทัดอื่นได้
```

## Firefox, Edge และเบราว์เซอร์อื่น ๆ

เบราว์เซอร์อื่น ๆ ส่วนใหญ่ใช้ปุ่ม `key:F12` เพื่อเปิดเครื่องมือนักพัฒนา แต่ในบางเบราว์เซอร์อาจจะใช้ปุ่ม `key:Ctrl+Shift+I` แทน

การใช้งานเครื่องมือนักพัฒนาในเบราว์เซอร์ต่าง ๆ มีลักษณะที่คล้ายกันมาก หากเรารู้วิธีการใช้เครื่องมือนักพัฒนาในเบราว์เซอร์หนึ่งแล้ว (เช่น Google Chrome) ก็สามารถสลับไปใช้งานในเบราว์เซอร์อื่น ๆ ได้อย่างง่ายดาย

## Safari

เบราว์เซอร์ Safari บน Mac นั้นมีความแตกต่างไปในเรื่องนี้ โดยเราต้องเปิดใช้เมนู "Develop" ก่อนถึงจะสามารถใช้งานเครื่องมือนักพัฒนาได้

เปิดหน้าต่าง Preferences แล้วไปที่แท็บ "Advanced" มีช่องทำเครื่องหมายถูกด้านล่าง:

![safari](safari.png)

จากนั้นกดปุ่ม `key:Cmd+Opt+C` เพื่อเปิดหรือปิดคอนโซลได้ โดยเพิ่มเติมว่าจะมีเมนูที่ชื่อ "Develop" ปรากฎขึ้นมาด้านบนของหน้าต่าง Safari ซึ่งเมนูนี้จะปรากฏขึ้นมาหลังจากเราเปิดใช้งานเมนู "Develop" โดยมีคำสั่งและตัวเลือกต่างๆ อีกมากมาย

## สรุป

- เครื่องมือนักพัฒนาช่วยให้เราสามารถเห็นข้อผิดพลาด รันคำสั่ง ตรวจสอบตัวแปร และอื่น ๆ ได้อย่างง่ายดาย
- เราสามารถเปิดเครื่องมือนักพัฒนาโดยใช้ปุ่ม `key:F12` บนเบราว์เซอร์ในระบบปฏิบัติการ Windows สำหรับ Chrome บน Mac ต้องใช้ปุ่ม `key:Cmd+Opt+J` สำหรับ Safari ต้องเปิดใช้งานก่อน และใช้ปุ่ม `key:Cmd+Opt+C`

ตอนนี้เราได้เตรียมสภาพแวดล้อมทุกอย่างไว้พร้อมแล้ว ในส่วนต่อไปเราจะเริ่มต้นเขียน JavaScript กัน
