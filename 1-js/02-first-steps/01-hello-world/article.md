# สวัสดีโลก! (Hello, world!)

บทนำนี้เปิดตัวความน่าสนใจของ JavaScript ภาษาที่ถูกออกแบบมาเพื่อความสร้างสรรค์

ทว่า เราต้องมีสภาพแวดล้อมที่สามารถทำงานร่วมกับสคริปต์ของเรา ด้วยเหตุที่หนังสือนี้เป็นหนังสือออนไลน์ การใช้เบราว์เซอร์เป็นทางเลือกที่น่าสนใจ เราจะใช้คำสั่งเฉพาะของเบราว์เซอร์ (เช่น alert) เพื่อไม่ให้คุณสับสนในการศึกษา หากคุณตั้งใจจะเน้นสภาพแวดล้อมอื่น ๆ (เช่น Node.js) [ในบทถัดไป](/ui)เราจะเน้นไปยัง JavaScript สำหรับใช้ในเบราว์เซอร์

ดังนั้น ในขั้นตอนแรก มาดูวิธีการแนบสคริปต์เข้ากับหน้าเว็บกัน สำหรับสภาพแวดล้อมที่ใช้งานบนเซิร์ฟเวอร์ (เช่น Node.js) คุณสามารถสั่งให้สคริปต์ทำงานด้วยคำสั่ง `"node my.js"`

## แท็ก "script"

โปรแกรม JavaScript สามารถนำไปแทรกในเอกสาร HTML ตรงไหนก็ได้โดยใช้แท็ก `<script>`

ตัวอย่างเช่น:

```html run height=100
<!DOCTYPE HTML>
<html>

<body>

  <p>Before the script...</p>

*!*
  <script>
    alert( 'Hello, world!' );
  </script>
*/!*

  <p>...After the script.</p>

</body>

</html>
```

```online
คุณสามารถทดสอบตัวอย่างโดยคลิกที่ปุ่ม "เล่น" ที่มุมบนขวาของกล่องด้านบน
```

แท็ก `<script>` ประกอบด้วยรหัส JavaScript ที่จะถูกดำเนินการโดยอัตโนมัติเมื่อเบราว์เซอร์ประมวลผลแท็ก

## มาตราฐานภาษามาร์กอัพปัจจุบัน

แท็ก `<script>` ประกอบด้วยแอตทริบิวต์บางอย่างที่นิยมน้อยลงในยุคปัจจุบัน แต่ยังสามารถพบในโค้ดเก่าๆ:

แอตทริบิวต์ `type`: <code>&lt;script <u>type</u>=...&gt;</code>
: มาตรฐาน HTML ยุคก่อน, คือ HTML4, กำหนดให้สคริปต์ต้องระบุ `type` โดยปกติจะเป็น `type="text/javascript"` อยู่แล้ว ทว่าในปัจจุบันไม่จำเป็นต้องใช้แล้ว นอกจากนี้ มาตรฐาน HTML ใหม่ๆ ยังเปลี่ยนความหมายของแอตทริบิวต์นี้ไป ซึ่งจะเอาไปใช้กับโมดูล JavaScript แทนแต่เนื่องจากเป็นเรื่องซับซ้อน เราจะมาพูดถึงโมดูลในบทหน้าของคู่มือนี้

แอตทริบิวต์ `language`: <code>&lt;script <u>language</u>=...&gt;</code>
: แอตทริบิวต์นี้เคยมีวัตถุประสงค์เพื่อระบุภาษาของสคริปต์ อย่างไรก็ตาม ในปัจจุบันไม่จำเป็นต้องใช้แอตทริบิวต์นี้แล้ว เนื่องจาก JavaScript ถือเป็นภาษาเริ่มต้นของเบราว์เซอร์ และเป็นภาษาที่ใช้ในส่วนใหญ่ของสคริปต์ที่เขียนในเว็บ

คอมเม้นก่อนและหลังสคริปต์
: ในหนังสือหรือคู่มือเก่าๆอาจพบคอมเม้นภายในแท็ก `<script>` ดังนี้:

```html no-beautify
<script type="text/javascript"><!--
    ...
//--></script>
```

วิธีนี้ไม่ได้ใช้ใน JavaScript ปัจจุบันแล้ว คอมเม้นดังกล่าวปกปิดโค้ด JavaScript จากเบราว์เซอร์เก่าๆ ที่ไม่มีความสามารถในการประมวลผลแท็ก `<script>` แต่ในปัจจุบันเบราว์เซอร์ทั่วไปจะสามารถประมวลผลแท็ก `<script>` ได้ดีแล้ว ดังนั้นเราไม่จำเป็นต้องใช้คอมเม้นดังกล่าวแล้ว


## สคริปต์แบบภายนอก

หากเรามีโค้ด JavaScript จำนวนมาก จะไม่สะดวกที่จะเขียนทั้งหมดลงใน HTML ดังนั้นเราสามารถเขียนโค้ด JavaScript ไว้ในไฟล์แยก แล้วเรียกใช้ใน HTML ได้

ไฟล์สคริปต์จะถูกแนบกับ HTML ด้วยแอตทริบิวต์ `src`:

```html
<script src="/path/to/script.js"></script>
```

ที่นี่ `/path/to/script.js` คือเส้นทางแบบเต็ม (absolute path) ของไฟล์สคริปต์ คุณสามารถระบุเส้นทางสัมพัทธ์จากหน้าปัจจุบัน ยกตัวอย่างเช่น `src="script.js"` หรือ `src="./script.js"` ซึ่งหมายถึงไฟล์ `"script.js"` อยู่ในโฟลเดอร์ปัจจุบันเดียวกัน

เราสามารถใช้ URL สำหรับ `src` ได้ด้วย ยกตัวอย่างเช่น:

```html
<script src="https://cdnjs.cloudflare.com/ajax/libs/lodash.js/4.17.11/lodash.js"></script>
```

เพื่อแนบสคริปต์หลายๆ ตัว ให้ใช้แท็กหลายๆ ตัว:

```html
<script src="/js/script1.js"></script>
<script src="/js/script2.js"></script>
…
```

```smart
โดยปกติ สคริปต์ท่ีเอาไว้ทำงานง่ายๆ ถึงจะถูกนำไปใส่ใน HTML ส่วนสคริปต์ที่ทำงานซับซ้อนขึ้นมาจะอยู่ในไฟล์แยกออกไปต่างหาก

ข้อดีของไฟล์แยกคือเบราว์เซอร์จะดาวน์โหลดมันและจัดเก็บใน[แคช](https://en.wikipedia.org/wiki/Web_cache)ของตัวเอง

หน้าเว็บอื่นๆ ที่อ้างอิงสคริปต์เดียวกันจะเรียกใช้จากแคช แทนที่จะดาวน์โหลดใหม่ ดังนั้นไฟล์จริงๆแล้ว ถูกดาวน์โหลดเพียงครั้งเดียว

การลดการใช้แบนด์วิดธ์และทำให้หน้าเว็บโหลดเร็วขึ้น
```

````warn header="หากกำหนดค่า `src` เนื้อหาภายในแท็ก `<script>` จะถูกละเว้น"
แท็ก `<script>` หนึ่งตัวสามารถมีค่า `src` หรือโค้ดภายใน แต่ไม่สามารถมีทั้งคู่ได้

โค้ดที่อยู่ภายในแท็ก `<script>` ด้านล่างจะไม่ทำงาน:

```html
<script *!*src*/!*="file.js">
  alert(1); // the content is ignored, because src is set
</script>
```

เราต้องเลือกใช้หนึ่งในสองวิธีเท่านั้น แท็ก `<script src="…">` แบบภายนอกหรือแท็ก `<script>` แบบปกติที่มีโค้ดอยู่ภายใน

ตัวอย่างข้างต้นสามารถแบ่งเป็นสคริปต์สองส่วนเพื่อให้สามารถใช้งานได้:

```html
<script src="file.js"></script>
<script>
  alert(1);
</script>
```
````

## สรุป

- เราสามารถใช้แท็ก`<script>` เพื่อเพิ่มโค้ด JavaScript ลงในหน้าเว็บ
- แอตทริบิวต์ `type` และ `language` ไม่จำเป็นต้องใช้แล้ว
- สคริปต์ในไฟล์ภายนอกสามารถแทรกด้วย `<script src="path/to/script.js"></script>`.


ยังมีอีกหลายสิ่งที่ควรเรียนรู้เกี่ยวกับสคริปต์ของเบราว์เซอร์และวิธีการโต้ตอบกับหน้าเว็บ แต่เราควรจำไว้ว่าส่วนนี้ของบทเรียนมุ่งเน้นไปที่ภาษา JavaScript โดยเฉพาะ ไม่ใช่เรื่องของเบราว์เซอร์ เราจะใช้เบราว์เซอร์เป็นวิธีในการรัน JavaScript ซึ่งเป็นวิธีที่สะดวกมากสำหรับการอ่านออนไลน์ แต่ก็เป็นเพียงวิธีหนึ่งในหลายๆ วิธีที่เราสามารถรัน JavaScript ได้
